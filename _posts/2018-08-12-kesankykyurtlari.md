---
layout: post
title: Keşan KYK Yurtları
---

Merhaba <b>Keşan'ı anlattığım önceki bir yazımdan</b> dolayı fazla geri dönüş aladım birçok soru soran oldu. En çok gelen soruların başında ise KYK yurtları vardı bunları da anlatmak istedim.

## Erkek KYK Yurtları (Gazi Evrenos Erkek Öğrenci Yurdu)

Arkadaşlar <b>yurt üç bloktan oluşuyor</b>; biri çarşıda, ikisi biraz şehrin dışında kalıyor.


### Gazi Blogu (Çarşıda olan blok)

<b>Benim de kaldığım blok olan gazi blogu</b> şehrin tam merkezinde. Belediye ile arasında bir yol var. Pazar yurdun çevresinde kuruluyor (Cumartesi günleri pazarcıların sesinden uyanmanız muhtemel). Her yere <b>yürüyerek gider</b>, işlerinizi halledersiniz.


Odalar 3-4 kişilik baza gerçekten çok anormal geniş odalar da var, baya küçük odalar da. <b>Odalarda banyo, tuvalet ve ayrica çalışma odası yok.</b> Her katta 4-5 tane banyo-tuvalet var. Tüm odalar ortak kullanıyor, biraz pis olabiliyor. Ama bir banyo-tuvalet doluysa başkasına gidebilirsiniz, bu da <b>avantajı</b> diyebilirim.

Bazı katlarda çalışma odaları ve <b>en üst katta büyük bir teras var</b>. Alanlar ortak olunca ve yurt daha küçük olduğu için daha <b>samimi</b> bir ortam var diyebilirim. <b>Oda misafirlikleri</b> daha yaygın. Odalarda fazla vakit geçirecek alan olmadığı için genelde bir oda da toplanılıyor sohbet muhabbet geyik güzel akşamlar geçiyor (bi akşam bizim oda da 25 den fazla kişi hatırlıyorum :D).

Odalarda <b>sigara</b> içmek yasak, <b>yangın merdiveni</b> sigara içmek için kullanılan alan. Sigara içmesemde bazen oradaki güzel sohbetler için gidip oturuyorum.


Çalışma alanları olarak <b>verimli değil</b>, bende o yüzden geç vakte kadar okulda kalıyorum okul 7/24 açık girip çalışabilirsiniz.


Günlük çok iyi olmasada temizlik yapılıyor. Çalışan abiler ile iyi anlaşmanız ve odanın durumuna bağlı aslında. Oda çok dağınıksa onlarda fazla uğraşmıyor.


<b>Yemekler</b> konusu benim gibi yemek seçmeyen ve iyi kötü her yemeği yiyen biri için bile sorun oldu.
Sabah kahvaltı iyi birçok çeşit var, sanırım <b>sabah 06.00 da başlıyor ve hafta içi 13.00 da hafta sonu 14.00 da bitiyor</b>. Bu saatler arası kahvaltı yapabilirsiniz. <b>Akşam yemeği 16.00 da başlıyor ve gece 00.00 a kadar devam ediyor</b>. Sıkıntı burada başlıyor. Yemekler dışarıdan geliyor ve az geliyor. Eee haliyle güzel yemek olduğu zaman <b>18.00 olmadan bitiyor</b>. Ben gibi okuldan (çarşıdan vb. olabilir) geç dönen biriyseniz 20.00 den sonra sadece pilav salata kalmış oluyor. Sorun olmaz diyebilirsiniz ama bir süre sonra gerçekten bıkkınlık geliyor.



### 19 Kasım ve Hacı İlbey Blokları

Bu bloklar şehrin daha dışında <b>merkeze 3-4 km mesafede</b>. Gece yurda son giriş saati 23.00 olduğunu düşünürsek çarşıda otururken daha erken kalkmak zorunda kalabilirsiniz. Yurdun önünden dolmuş geçiyor ve çok sık geçiyor <b>ulaşımda sorun yaşamazsınız</b>. Her türlü işinizde çarşıya gitmeniz gerekebilir, bu konuda sorun yaratabilir.

Bu yurtda binalar <b>daha iyi</b> diyebilirim. Odalar yine 3-4 kişilik, daha yeni yapılmış ve <b>her odanın kendi içinde çalışma odası banyo ve tuvaleti var</b>. Tabi her oda kendisi kullandığı için daha temiz banyo tuvalet ama bir oda da aynı anda 2 kişi tuvalete girecek olursa sıkıntı olduğunu söylemişlerdi veya sabah banyo sırası problem olabiliyormuş. 

Her odanın kendi çalışma alanı vs. olup, ortak alan daha az olduğundan odalar arası <b>çok samimiyet, sohbet yok</b>. En azından gazi bloğu kadar.

<b>Temizlik konusunda bu yurt daha iyi ve daha temiz.</b>
Daha az olsa da yemek konusunda aynı <b>sıkıntılar bu bloklarda da yaşanıyor</b>.

## Keşan KYK Kız Öğrenci Yurdu

<b>Kız yurtları hakkında Seda'nın yazısını okuyabilirsiniz.</b>

## Ortak Konular

Yurtlarda tüm giriş, çıkış ve yemek işlemleri <b>parmak izi</b> ile yapılıyor yurda ilk kayıtta parmak izinizi alıyorlar.

Yurtlara aylık ücret <b>200-250 TL</b> arası, ilk kayıtta depozito ücreti alınıyor. Yurttan kayıt silinince o para tekrar hesabınıza aktarılıyor. Yurt ücretlerini her ayın 1 inden diğer ayın 10 una kadar yatırabilirsiniz. Diğer ayın 10 unu da geçerse sistemden <b>otomatik kaydınız siliniyor</b>.

Yurtlara son giriş saatler 23.00 idi bu sene 24.00 oldu sanırım. 3 Kere geç kalmanız halinde yurttan <b>kaydınız siliniyor</b>.

Yurtda kalmayacağınız zamanlar kyk nın web sitesinden <b>22.00</b> a kadar izin talebinde bulunuyorsunuz. Görevliler onayladıktan sonra o gün yurttan izinli sayılıyorsunuz. <b>Yemek hakkını kullanamıyorsunuz</b>. Tabi bunun da belirli bir gün sınırı var.

Yurtlarda <b>sigara, alkollü içecek, oyun kartları ve kettle yasak</b>. Benim için kettle konusu biraz can sıkıcı ama yapacak birşey yok.

Devlet yemek yardımı yapıyor. Bu yardım her sene değişiyor. Bu sene <b>sabah 3,5TL akşam 7,5TL toplamda 11TL </b> idi. Yardım az gibi dursa da yemek fiyatları uygun fazlasıyla doyuyorum.


19 Kasım ve Hacı İlbey Blokları <b>okula daha yakın</b> olsa da, tüm yurtlardan okula ulaşım (Keşan Yusuf Çapraz Uygulamalı Bilimler Yüksekokulu için) dolmuşlarla sağlanıyor.
